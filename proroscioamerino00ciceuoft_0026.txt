14

’15

16

6 PRO SEX. ROSCIO

caede restat. Atque ut facilius intellegere possitis,
iudices, ea, quae facta sunt, indigniora esse, quam
haec sunt, quae dicimus, ab initio res quem ad
modum gesta sit, vobis exponemus quo facilius et
huius hominis innocentissimi miserias et illorum auda-
ciam cognoscere possitis et rei publicae calamitatem.

VI. SeX. Roscius pater huiusce, municeps Ameri-
nus fuit, cum genere et nobilitate et pecunia non
modo sui municipii, verum etiam eius vicinitatis facile
primus, tum gratia atque hospitiis florens hominum
nobilissimorum. Nam cum Metellis ServiliiS, Sci-
pionibus erat ei non modo hospitium, verum etiam
domesticus usus et consuetud0‚ quaS, ut aequum est,
familias honestatis amplitudinisque gratia nomino.
ltaque ex omnibus suis commodis hoc· solum filio
reliquit; nam patrimonium domestici praedones vi
ereptum possident, fama et vita innocentis ab hospiti-
bus amicisque paternis defenditur. Hic cum omni
tempore nobilitatis fautor fuisset, tum hoc tumultu
proximo, cum omnium nobilium dignitas et salus in
discrimen veniret, praeter ceteros in ea vicinitate earn
partem causamque opera, studi0, auctoritate defendit.
Etenim rectum putabat pro eorum honestate se
pugnare, propter quos ipse honestissimus inter suos
numerabatur. Posteaquam victoria constituta est
ab annisque recessimus, cum proscriberentur homines
atque ex omni regione caperentur ii, qui adversarii
fuisse putabantur, erat ille Romae frequens atque in
foro et in ore omnium cotidie versabatur, magis ut
exsultare Victoria nobilitatis videretur quam timere,
ne quid „ex ea calamitatis sibi accideret.

