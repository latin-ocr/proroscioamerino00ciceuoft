 

CAP. XIX--XXL §54-58 21

tum aliqui venerint, opinor, iis crura suffringantur,
quod acres sint etiam tum, cum suspicio nulla sit.
Simillima est accusatorum ratio. Alii vestrum an- 57
seres sunt, qui tantum modo clamant, nocere non
possunt, alii canes qui et latrare et mordere possunt.
Cibaria vobis praeberi videmus ; vos autem maxime
debetis in eos impetum facere, qui merentur. Hoc
populo gratissimum est. Deinde, si voletis, etiam
tum, cum veri simile erit aliquem commisisse, [in
suspicione] latratote ; id quoque concedi potest. Sin
autem sic agetis, ut arguatis aliquem patrem occidisse
neque dicere possitis, aut quare aut quo mod0‚ ac
tantum modo sine suspicione latrabitis crura quidem
vobis nemo suffringet, sed, si ego hos bene novi,
litteram illam, cui vos usque eo inimici estiS, ut etiam
Kalendas omnes oderitis, ita vehementer ad caput
adfigent, ut postea neminem alium nisi fortunas
vestras accusare possitis
XXI. Quid mihi ad defendendum dedisti, bone 58

accusator ? quid hisce autern ad suspicandum Ρ ‘ Ne
exheredaretur, veritus est.’ Audio, sed qua de causa
vereri debuerit, nemo dicit. ‘ Habebat pater in anim0.'
Planum fac. Nihil est; non, quicum deliberarit,
quem certiorem feeerit, unde istud vobis suspicari
in mentem venerit. Cum hoc modo accusaS, Eruci,
nonne hoc palam dicis : ‘ Ego quid acceperim, scio,
quid dicam, nescio; unum illud spectavi, quod
Chrysogonus aiebat, neminem isti patronum futurum ;
de bonorum emptione deque ea societate neminem
esse qui verbum facere auderet hoc tempore' ? Haec
te opinio falsa in istam fraudem impulit; non

