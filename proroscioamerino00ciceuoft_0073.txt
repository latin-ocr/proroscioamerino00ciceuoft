 

CAP. XLVII—XLIX„ g 137—142 53

concedant necesse est. Quapropter desinant ali· 140
quando dicere male aliquem locutum esse, si qui
vere ac libere locutus sit, desinant suam causam cum
Chrysogono communicare, desinant, si 1116 laesus sit,
de se aliquid detractum arbitrari, videant, ne turpe
miserumque sit eos, qui equestrem splendorem pati
non potuerunt, servi nequissimi dominationem ferre
posse. Quae quidem dominatio, iudiceS, in aliis
rebus antea versabatur, nunc vero quarn viam
munitet et quo iter adfectet, videtis ; ad fidem, ad ius
iurandum, ad iudicia vestra, ad id, quod solum prope
in civitate sincerum sanctumque restat. Hicine etiam 141
sese putat aliquid posse Chrysogonus? hic etiam
potens esse vult ? O rem miseram atque acerbam 1
Neque mehercules hoc indigne fero, quod verear, ne
quid possit, verum quod ausus est, quod speravit
sese apud tales viros aliquid posse ad perniciem
innocentis, id ipsum queror. XLIX. Idcircone
experrecta nobilitas armis atque ferro rem publicam
reciperavit, ut ad libidinem suam liberti servolique
nobilium bona fortunasque nostras vexare possent ?
Si id actum est, fateor me errasse, qui hoc maluerim, 142
fateor insanisse, qui cum illis senserim; tametsi
inermis, iudices, sensi. Sin autem victoria nobilium
ornamento atque emolumento rei publicae populoque
Romano debet esse, tum vero optimo et nobilissimo
cuique meam orationem gratissimam esse oportet.
Quodsi quis est, qui et se et causam'laedi putet, cum
Chrysogonus vituperetur, is causam ignorat, se
ipsum probe novit; causa enim splendidior fiet, si
nequissimo cuique resistetur, ille improbissimus

