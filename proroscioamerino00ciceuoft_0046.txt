71

26 PRO SEX. ROSCIO

niensium, dum ea rerum potita est, fuisse traditu1
eius porro civitatis sapientissimum Solonem dicunt
fuisse, eum qui leges, quibus hodie quoque utuntur,
scripsit. Is cum interrogaretur, cur nullum supplicium
constituisset in eum, qui parentem necasset, respondit
se id neminem facturum putasse. Sapienter fecisse ·
dicitur, cum de eo nihil sanxerit, quod antea commis-
sum non erat, ne non tam prohibere quam admonere
videretur. Quanto nostri maiores sapientius ἱ quicum
intellegerent nihil esse tam sanctum, quod non
aliquando violaret audacia, supplicium in parricidas
singulare excogitaverunt, ut, quos natura ipsa
retinere in officio non potuisset, magnitudine poenae -
a maleficio summoverentur. Insui voluerunt in
culleum vivos atque ita in flumen deici. ⁰

XXVI. O singularem sapientiam, iudices ! Nonne
videntur hunc hominem ex rerum natura sustulisse etv
eripuisse, cui repente caelum, solem, aquam terramque·
ademerint, ut, qui eum necasset, unde ipse natus esset,
careret iis rebus omnibus, ex quibus omnia nata esse
dicuntur? Noluerunt feris corpus obicere, ne bes-
tiis quoque, quae tantum scelus attigissent, im-
manioribus uteremur ; non sic nudos in flumen
deicere, ne, cum delati essent in mare, ipsum polluer-
ent, quo cetera, quae violata sunt, expiari putantur;
denique nihil tam vile neque tam vulgare est, cuius

72 partem ullam reliquerint. Etenim quid tam est

commune quam spiritus vivis, terra mortuis, mare
fluctuantibus, litus eiectis Ρ Ita vivunt, dum possunt„
ut ducere animam de caelo non queant, ita moriuntur,
ut eorum ossa terra non tangat, ita iactantur fluctibus,

 

